<h2>Відшкодування шкоди після ДТП</h2>

<p>Як результат ДТП – пошкодження авто.  Особа, що зазнала збитків   має право вимагати виплату матеріальної та моральної шкоди від особи, винної у   ДТП, або від його страхової компанії.</p>
<p>Під час розрахунку шкоди беруться до уваги такі показники:   вартість автомобіля, коефіцієнт фізичного зносу, а також ступінь зменшення товарної вартості автомобіля після аварії.</p>
<p>Під час підготовки позову про відшкодування шкоди дуже важливим є один момент – чи має винна особа страховий поліс. Саме від цього залежать подальші дії особи, що зазнала матеріальних збитків.</p>
<p>Слід знати, що завдані збитки відшкодовує страхова компанія винуватця ДТП. Для подання заяви власник пошкодженого автомобіля повинен зібрати необхідний пакет документів: копію протоколу, довідку про ДТП, постанову про правопорушення, посвідчення водія, копію свідоцтва про право власності на автомобіль, також може знадобитись додатковий матеріал по справі (наприклад,: запис з відеореєстратора, показання свідків).</p>
<p>Важливо знати! Страховка не завжди охоплює всю суму завданих збитків. В такому випадку потерпілий має право вимагати від винуватця виплатити різницю, найчастіше через суд.</p>